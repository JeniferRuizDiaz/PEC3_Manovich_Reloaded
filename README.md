# PAC3: Visionant el futur amb les ulleres de Manovich: redescobrint la hibridació 

Autora: **Jenifer Ruiz Díaz** | Data: **Desembre 2023** | Grau: **Tècniques d'Interacció Digital i Multimèdia** | Assignatura: **Cultura Digital** | **UOC**

![Redescobrint la hibridació](https://i.ibb.co/746K7qM/mezcla.jpg) 



## Parlem del concepte hibridació

Lev Manovich ens descriu al seu llibre **"El Software toma el mando"** el que ell defineix com a hibridació: una fusió entre diferents formes culturals, medis i tecnologies de l'era digital que es combinen gràcies al software. Avui en dia podem trobar infinitat d’exemples d’aplicacions híbrides que utilitzen aquesta combinació per a oferir noves propostes evolucionades que, segons Manovich: 
> Es fusionen per oferir una experiència nova i coherent, que es diferent a experimentar els elements un per un. (Manovich, 2013).

Hi han conceptes que poden ser molt similars, com la multimèdia, la qual Manovich descriu com:
> Aquest terme es va popularitzar a la dècada dels noranta per descriure aplicacions i documents electrònics en els quals convivien, de forma contigua, diferents tipus de mitjans. (Manovich, 2013).

Així doncs, per entendre millor aquest concepte, podríem fer un paral·lelisme amb els colors. D'una banda, tenim el color groc i, de l'altra, el color blau, dos colors diferents amb identitat pròpia. En el cas de la multimèdia, aquests colors es mostrarien de forma contigua. No obstant això, en la hibridació, fusionaríem aquests colors per obtenir-ne un de nou totalment diferent: el color verd, que no podríem obtenir si no féssim aquesta barreja. En els mitjans digitals, aquesta combinació es pot realitzar de moltes maneres, tantes com mitjans i aplicacions existeixen actualment.

En els següents exemples escollits, podrem veure dos exemples representatius triats entre les moltes aplicacions existents actualment que se'n beneficien d'una hibridació. En aquests casos, ambdós exemples utilitzen la geolocalització i l’API de Google Maps. I és que, tal com ens comenta Manovich:
> És evident que no tots els components que conformen el metamedi ordinador tenen la mateixa importància e idèntiques possibilitats de «connexió» amb els demés. Alguns s’utilitzen més que altres, la qual cosa produeix més combinacions. (Manovich, 2013).



## Primer cas: Wikiloc

![Logotipo de Wikiloc](https://sc.wklcdn.com/wikiloc/assets/styles/images/logo/wikiloc_logo.svg) 

*Imatge de [Wikiloc](https://www.wikiloc.com/)*

### Introducció

Potser ja no ho recordem, però no fa tant que anar a fer senderisme implicava adquirir mapes concrets de la zona a visitar, guies o llibres de senderisme o rutes locals i, segurament, recomanacions d'amics o coneguts basats. Però, tot això va canviar el dia en que Jordi Ramot va crear Wikiloc, a l’any 2006, aplicació que va guanyar aquell mateix any el premi al millor mashup atorgat per Google Maps España. Des de llavors, ha guanyar forces més premis, usuaris (arribant a 10 milions de membres al 2022), ha afegit noves funcionalitats i, sobre tot, ha revolucionat i el món del senderisme simplificant i ampliant l’accessibilitat a rutes a l'aire lliure.

L’aplicació disponible tant per Android com iOS, es nodreix de les dades que creen i comparteixen una extensa comunitat d’usuaris en forma de rutes de diverses característiques (distància, dificultat, desnivell, llocs d'interès, etcètera), de diferents tipus (a peu, en BTT, caiac, a cavall, etcètera) amb fotografies i la possibilitat d’aportar comentaris i valoracions. Gràcies a totes aquestes dades, els usuaris poden cercar diferents opcions mostrades a un mapa interactiu, seleccionar-n’hi una superposant-la al mapa proporcionat per varies entitats (Google Maps, Institut Cartogràfic i Geològic de Catalunya o Fundació OpenStreetMap) i seguir-la gràcies a la geolocalització per GPS.


### Hibridació d’interfície

La hibridació que se centra en la interfície, fusiona les dades de les rutes i punts d'interès amb la representació del mapa. Per exemple, l’usuari en obrir l’aplicació, veurà representat sobre el mapa tant la seva ubicació com les rutes disponibles des d’on està. 

Per una altra banda, quan l’usuari hagi seleccionat una de les rutes, visualitzarà el seu traçat sobre el mapa i podrà seguir-la mitjançant la seva ubicació GPS i gravar-la per guardar-la o compartir-la un cop finalitzada. A més, també disposa de la navegació a través del gràfic de desnivell, podent desplaçar-se per la ruta alhora que selecciones parts del gràfic.

![Captura de la app de Wikiloc](https://i.blogs.es/1c46b9/wikiloc-dest/1200_800.jpeg) 
*Imatge de [Xataka](https://www.xataka.com/empresas-y-economia/exito-silencioso-llamado-wikiloc-12-millones-usuarios-referencia-mundial-made-in-spain)*

### Hibridació d’estructura de dades i algoritmes

La participació dels usuaris a la comunitat és, òbviament, un dels punts claus de l’èxit de Wikiloc. I no només pel volum de rutes disponibles, també per la quantitat d’informació que els usuaris comparteixen. En cada ruta, podrem saber, no només la ubicació, també quina distància té, l’altitud, el desnivell, tipus de dificultat, temps dedicat, fotografies dels punts més rellevants, explicacions precises i comentaris d’altres usuaris valorant l’experiència o fent aportacions. Totes aquestes dades permeten a l’usuari fer una cerca i selecció personalitzada. 


![Captures de la app de Wikiloc](https://alpino-tabira.org/wp-content/uploads/2019/03/Wikiloc.png) 

*Imatge de [Alpino Tabira](https://alpino-tabira.org/index.php/2022/12/17/cursillo-de-orientacion-con-wikiloc-2023/)*

### Hibridació de tecnologies

Tot i que en un inici, aquesta aplicació funcionava principalment per a mòbil (també en ordinador, però, com és lògic, principalment per consultar), actualment presenta la possibilitat de convergència amb la tecnologia wareable, fusionant les dues plataformes tecnològiques per a oferir una experiència més accessible als usuaris.

![Smartwatches amb l'aplicació de Wikiloc](https://i.ibb.co/r5KK1QF/wikiloc-smartwatch.png) 

*Imatge de [Wikiloc](https://www.wikiloc.com/)*

## Segon cas: Pokémon GO

![Logotip de PokémonGO](https://i.ibb.co/YZzgvLk/pokemongo.png) 

*Imatge de [Pokémon GO Live](https://pokemongolive.com/es/)*

### Introducció

Tot va començar com una campanya puntual pel dia dels sants innocents americà, l'April Fools' de 2014, on Google Maps amb la col·laboració de The Pokémon Company va publicar una innocentada en format de vídeo i anomenada Pokémon Challenge que mostrava el mapa mundial envaït per criatures Pokémon. La bona rebuda i entusiasme que va generar aquesta broma va ser la llavor que posteriorment es va transformar en aquest videojoc desenvolupat per Niantic al 2016 per a dispositius mòbils.

Pokémon GO permet als jugadors explorar el món real alhora que cerquen i capturen a diferents Pokémons, entrenar-los per competir en gimnasos virtuals i agrupar-se en equips per interactuar i col·laborar entre ells, suposant una revolució i aconseguint ser tot un fenomen amb més de 10 milions de descàrregues durant la primera setmana del seu llançament.


### Hibridació de medis i tecnologies

Aquest videojoc utilitza la hibridació amb els mapes de Google Maps i la geolocalització per GPS per integrar elements dels jocs tradicionals de Pokémon al món real. D'aquesta manera, els jugadors poden cercar Pokémons, trobar Poképarades on obtenir diferents articles que posteriorment podran utilitzar a la mateixa aplicació i gimnasos on superar reptes individuals o col·laboratius.

![Captures del joc de PokémonGO](https://i.ibb.co/zRvLsjW/pokemon-go-17624-1.png) 

*Imatge de [Malavida](https://www.malavida.com/es/soft/pokemon-go/android/)*

A banda d'això, també aprofita la hibridació amb la tecnolgoia de realitat augmentada (RA) com una capa que superposa el món virtual de Pokémon sobre el món real per a que els jugadors, mitjançant la càmera del seu mòbil, puguin visualitzar aquestes criatures al seu entorn i atrapar-les usant les Pokédex. Aquesta fusió transforma la manera en la que perceben i experimenten l'espai físic, creant una interacció directa entre els elements digitals i el món que els rodeja. Així, la hibridació de la RA i Pokémon GO il·lustra com la tecnologia redefineix la nostra relació amb la realitat al combinar-la amb elements virtuals de manera fluida i innovadora, permetent als jugadors interactuar amb els Pokémons dintre deu seu context quotidià.

![Joc de PokémonGO](https://globalnews.ca/wp-content/uploads/2016/07/pokemon-go.png?w=2048) 

*Imatge de [Global News](https://globalnews.ca/)*

### Hibridació de formes culturals

Pokémon GO va redefinir l'experiència cultural i lúdica fusionant la nostàlgia de la franquícia de Pokémon amb la tecnologia mòbil contemporània. Aprofitant la combinació d'elements de la cultura dels videojocs amb l'exploració de l'entorn físic, va transformar la manera en la que ens relacionem amb la narrativa digital i el món real, redefinint la interacció social al crear comunitats de jugadors que col·laboren i competeixen en espais comuns. Fusionant, a més, la cultura dels videojocs amb la interacció física i l'exploració urbana, aconseguint que la narrativa digital s'unís a les nostres vides quotidianes.

![Concentració per jugar a PokémonGO](https://images.macrumors.com/t/ug_QqrAVl00Hv9yTy_NjShFdglo=/800x0/article-new/2017/08/pokemon_go_fest.jpg?lossy) 

*Imatge de [MacRumors](https://www.macrumors.com/)*

## Valoracions personals

Aquests dos casos analitzats són una bona mostra representativa de com la hibridació no només redefineix els nous medis, sinó també com redefineix la nostra relació amb l'entorn i la interacció amb els altres, transformant la nostra experiència quotidiana de maneres que abans no podíem imaginar. La capacitat de combinar el món digital amb el real ha obert portes a noves formes d'exploració, connexió i diversió, canviant la forma com vivim i experimentem el nostre dia a dia. La hibridació és molt més que una moda passatgera, és, de fet, la base sobre la qual construirem el nostre futur, on lo físic i lo digital no conviuran com a entitats separades, sinó com a dimensions interconnectades de la nostra essència.

## Bibliografia

* Beatriz Guillén, Isabel Rubio Arroyo. (2022). Pokémon GO: cómo la realidad virtual ha revolucionado nuestra forma de jugar. OpenMindBBVA. Disponible a: https://www.bbvaopenmind.com/tecnologia/futuro/mas-alla-de-pokemon-go-como-la-realidad-virtual-va-a-revolucionar-nuestra-forma-de-jugar/
* Enrique Vázquez Gómez. EL FENÓMENO POKÉMON GO!: Consecuencias y realidades de este videojuego de Realidad Aumentada. Disponible a: https://webs.ucm.es/BUCM/revcul/e-learning-innova/176/art2415.pdf
* Ferran Adell. Remediación, multimedia e hibridación de los medios. Grado Multimedia - UOC. Disponible a: http://multimedia.uoc.edu/blogs/fem/es/remediacio-multimedia-i-hibridacio-dels-mitjans/
* Javier Lacort. (2023). Un éxito silencioso llamado Wikiloc: 12 millones de usuarios y referencia mundial made in Spain, Xataka. Disponible a https://www.xataka.com/empresas-y-economia/exito-silencioso-llamado-wikiloc-12-millones-usuarios-referencia-mundial-made-in-spain
* Manovich, Lev. (2013). **El Software toma el mando**. Barcelona: Editorial UOC.
* Markdown.es. Disponible a: https://markdown.es/
* ¿Qué es Wikiloc? y su importancia para las empresas de Turismo Activo, UrquiaBas. Disponible a https://blog.urquiabas.com/la-importancia-de-wikiloc/
* Pokémon GO. Viquipèdia, l'Encliclopèdia Llliure. Disponible a https://ca.wikipedia.org/wiki/Pok%C3%A9mon_Go
* Wikiloc, la APP de Rutas Outdoor. Disponible a https://es.wikiloc.com/
* Wikiloc, Wikipedia, La Enciclopedia Libre. Disponible a https://es.wikipedia.org/wiki/Wikiloc

----

Licencia: Material Creative Commons desarrollado bajo licencia CC BY-SA 4.0. Imágenes CC BY [Tubik studio](https://blog.tubikstudio.com/how-to-create-original-flat-illustrations-designers-tips/) 
